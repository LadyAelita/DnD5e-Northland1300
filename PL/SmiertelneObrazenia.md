# Nowe stany

## Nieprzytomny

Gdy pula PW postaci zostaje zredukowana do 0 w wyniku jednego z poniższych:

* obuchowego ataku wręcz bez użycia broni,
* ataku wyprowadzonego z zamiarem ogłuszenia,

uznaje się, że owa postać jest **nieprzytomna**. Nieprzytomność niesie za sobą następujące konsekwencje:

* nieprzytomna postać liczy się jako **obezwładniona**, nie może podejmować żadnych akcji ani korzystać ze swojej percepcji,
* postać natychmiastowo upuszcza trzymane w dłoniach przedmioty i upada na ziemię,
* postać ponosi automatyczną porażkę w rzutach obronnych na Siłę lub Zręczność,
* ataki przeciwko postaci wykonywane są z przewagą,
* wszystkie trafione ataki z bliska wymierzone przeciwko postaci automatycznie stają się trafieniami krytycznymi.

Po przejściu w ten stan ze stanu przytomności, utrzymuje się on około **jednej godziny**.

Postać może zostać przywrócona z tego stanu do stanu przytomności następującymi metodami:

* ocucenie z użyciem wody,
* magiczne leczenie - postać dodatkowo normalnie otrzymuje PW przywracane przez efekt leczący.

Gdy postać zostanie wybudzona ze stanu nieprzytomności **w środku walki**, jest początkowo **ogłuszona** i musi poświęcić całą swoją turę próbując dojść do siebie. W tym celu musi odnieść sukces w teście **Opanowania** o ST 10. Postać może podejmować takie próby do skutku.

## Poturbowany

Gdy pula PW postaci zostaje zredukowana do 0 w wyniku obrażeń fizycznych (ciętych, kłutych, bądź obuchowych) od broni, lub gdy **nieprzytomna** postać otrzyma niezerowe obrażenia fizyczne, które mogłyby ją sprowadzić do lub poniżej 0 PW, owa postać staje się **poturbowana**.

Owy stan niesie za sobą następujące konsekwencje:

* poturbowana postać jest także **nieprzytomna**,
* postać musi wykonywać **rzuty obronne przeciwko śmierci** w momencie wejścia w ten stan i następnie co **10 minut**.

Po przejściu w ten stan, utrzymuje się on dopóki postać nie zostanie z niego wyleczona lub dopóki nie umrze.

Poturbowanie można leczyć następującymi metodami:

* prymitywna pierwsza pomoc o ST 10 - sukces daje postaci przewagę w rzutach obronnych przeciwko śmierci, ale nie leczy jej całkowicie ze stanu poturbowania,
* pierwsza pomoc z użyciem apteczki, ST 10 - w przypadku sukcesu, postać staje się jedynie **nieprzytomna** - owy stan nieprzytomności w tym wypadku mija automatycznie po **8 godzinach**; ta metoda nie może zostać użyta na postaci, jeśli od ostatniego momentu, w którym była ona przytomna, uprzednio użyto już apteczki by poprawić jej stan z **umierania** na **poturbowanie**,
* magiczne leczenie - postać staje się jedynie **nieprzytomna**, a dodatkowo normalnie otrzymuje PW przywracane przez efekt leczący.

## Umierający

Gdy pula PW postaci zostaje zredukowana do 0 w wyniku trafienia krytycznego, obrażeń niefizycznych lub od broni magicznej, tudzież gdy **nieprzytomna** bądź **poturbowana** postać otrzyma niezerowe obrażenia tego rodzaju, które mogłyby ją sprowadzić do lub poniżej 0 PW, owa postać staje się **umierająca**.

**Umierająca** postać podlega tym samym efektom co **poturbowana**, ale wykonuje rzuty obronne przeciwko śmierci **w każdej swojej turze** (co 6 sekund).

Umierającą postać można leczyć następującymi metodami:

- prymitywna pierwsza pomoc o ST 10 - sukces daje postaci przewagę w rzutach obronnych przeciwko śmierci, ale nie leczy jej całkowicie ze stanu umierania,
- pierwsza pomoc z użyciem apteczki, ST 10 - w przypadku sukcesu, postać staje się jedynie **poturbowana** i zyskuje także korzyści wynikające z prymitywnej pierwszej pomocy; nie można użyć tej metody dwa razy pod rząd celem uczynienia postaci **umierającej** jedynie **nieprzytomną** - apteczka może poprawić stan postaci tylko o jeden stopień,
- magiczne leczenie - postać staje się jedynie **nieprzytomna**, a dodatkowo normalnie otrzymuje PW przywracane przez efekt leczący.

# Rzuty obronne przeciwko śmierci

**Rzut obronny przeciwko śmierci** to rzut obronny na Kondycję wykonywany o ST 10. Gdy postać poniesie porażkę w trzech rzutach obronnych przeciwko śmierci od swojego ostatniego długiego odpoczynku (niezależnie od ilości sukcesów w tym samym przedziale czasu), **umiera**. Krytyczna porażka liczy się jako dwie zwykłe porażki, natomiast krytyczny sukces usuwa jedną z dotychczasowych porażek.

Pierwsza pomoc - czy to prymityna czy z użyciem apteczki - zapewnia przewagę w rzutach obronnych przeciwko śmierci wynikających ze stanu **poturbowania** lub **umierania**.

# Coup de Grâce

**Coup de Grâce** to specjalny atak wręcz z użyciem broni (zarówno do walki wręcz jak i dystansowej), który może zostać wyprowadzony przeciwko bezradnej istocie z odległości 5 stóp celem dobicia jej.

Następujące rodzaje broni pozwalają na tego rodzaju atak:

* broń żołnierska z wyłączeniem:
  * lancy,
  * bicza,
  * dmuchawki,
  * sieci,
* sztylet,
* toporek,
* sierp,
* włócznia,
* lekka kusza.

Coup de grâce zajmuje **całą turę** i prowokuje ataki okazyjne. Zostanie trafionym podczas wykonywania coup de grâce przerywa tą akcję.

Jeśli coup de grâce nie zostanie przerwany, postać wyprowadzająca go wykonuje test ataku nie korzystając przy nim z przewagi z tytułu bezradności celu. Sukces w owym teście oznacza **śmierć** celu. Porażka oznacza iż "jedynie" udało się trafić cel krytycznie i zadać mu odpowiednie obrażenia. Coup de grâce może być  ponawiany nieograniczoną ilość razy.

# Nowe środki leczące

## Prymitywna pierwsza pomoc

Najprostszym sposobem udzielenia pomocy ciężko rannej postaci jest zastosowanie improwizowanych bandaży wykonanych z pierwszego lepszgo kawałka materiału, wraz z doświadczeniem postaci lub jej wiedzą medyczną.

Postać może wykonać test **Przetrwania** lub **Medycyny** o ST 10 na postaci **poturbowanej** lub **umierającej**. Sukces przyzna celowi **przewagę** na rzutach obronnych przeciwko śmierci. Premia ta utrzymuje się tak długo, jak udzielający pomocy opiekuje się nad celem. W przypadku **poturbowanego** celu, należy sprawdzić jego stan przynajmniej raz na **pół godziny**. W przypadku **umierającej** postaci - raz na **minutę**.

Tą samą metodę można też zastosować na rannej ale stabilnej postaci, która nie posiada już żadnych Kości Wytrzymałości. Wtedy sukces uleczy ją o **k6**. Można tego dokonać na tej samej postaci 1 raz pomiędzy długimi odpoczynkami.

## Apteczka

Apteczka to niewielka skrzynka zawierająca bandaże, maści, podstawowe zioła lecznicze i alkohol alchemiczny do dezynfekcji ran. Może zostać użyta w ramach testu **Przetrwania** lub **Medycyny** o ST 10 na postaci **poturbowanej** lub **umierającej**. Owy test będzie wtedy wykonany z przewagą, a sukces poprawi stan postaci o jeden stopień (z **umierającej** na **poturbowaną** lub z **poturbowanej** na **nieprzytomną**), zapewniając także przewagę na rzutach przeciwko śmierci tak samo jak w przypadku prymitywnej pierwszej pomocy. Nie można jednak wykorzystać tego sposobu dwa razy pod rząd na **umierającej** postaci, celem przywrócenia jej do stanu **nieprzytomności** - apteczka może jedynie poprawić stan o jeden stopień.

Apteczka może też zostać wykorzystana w ten sam sposób do uleczenia rannej ale stabilnej postaci o **k4 + 4**. Można tego dokonać na tej samej postaci 1 raz pomiędzy długimi odpoczynkami. Czas odnowienia jest współdzielony z tym samym aspektem prymitywnej pierwszej pomocy.

Każde zastosowanie apteczki zużywa jeden z jej ładunków.

| Rozmiar apteczki | Ilość ładunków | Wartość | Waga  |
| ---------------- | -------------- | ------- | ----- |
| Mała             | 4              | 2 sz    | 4 lb  |
| Normalna         | 10             | 5 sz    | 8 lb  |
| Wojenna          | 40             | 20 sz   | 26 lb |