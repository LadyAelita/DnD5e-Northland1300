# Rzemiosło

W N:1300, wszystkie zawody rzemieślnicze są ze sobą ściśle powiązane. Z tego powodu oraz dla uproszczenia, wszelkiego rodzaju rzemiosło zostaje podpięte pod jedną umiejętność o właśnie takiej nazwie - **Rzemiosło**.

## Zawody

Bohaterowie mają możliwość wykonywania następujących zawodów we własnym zakresie. Inne, pomniejsze zawody, takie jak piwowar, tkacz, druciarz czy kucharz są także dostępne, aczkolwiek nie zostały tu opisane, gdyż przeciętny poszukiwacz przygód zapewne nie skorzysta na nich w tak znaczącym stopniu jak na tych tutaj przedstawionych.

Przedstawione zawody także mają różne oblicza i przeciętny mieszkaniec świata przedstawionego będzie często wykonywał tylko jedną specjalizację - przykładowo ciężko jest spotkać uniwersalnego skórnika, gdyż zakres skórnictwa będzie obejmowany przez różnych specjalistów od konkretnych rodzajów skórzanych wyrobów, takich jak kaletnik, szewc, kuśnierz, siodlarz i tak dalej.

Bohaterowie nie są jednak przeciętnymi mieszkańcami i cele uprawiania przez nich danego rzemiosła będą się znacząco różniły.

| Zawód         | Opis                                                         |
| ------------- | ------------------------------------------------------------ |
| **Alchemik**  | Alchemik zajmuje się przygotowywaniem eliskirów, smarowideł, granatów oraz trucizn z użyciem wiedzy o przemianach i reakcjach zachodzących z udziałem określonych substancji. Jednym z najtrudniejszych aspektów zawodu alchemicznego jest odnajdowanie rzadkich składników i bardzo ścisłych receptur. |
| **Jubiler**   | Jubiler specjalizuje się w pracy z metalami i kamieniami szlachetnymi oraz w wytwarzaniu biżuterii. Ten zawód pełni bardzo istotną rolę w obecnych czasach, gdyż mechanizmy runiczne są oparte właśnie na kamieniach szlachetnych. Umiejętności jubilerskie pomagają także przy zaklinaniu, jeśli dany przedmiot nie posiada komórki na klejnot i będzie wymagał drobnych modyfikacji, lub gdy klejnot będzie wymagał drobnych poprawek aby pasował. |
| **Kowal**     | Kowal zajmuje się wykuwaniem przedmiotów z metalu, zazwyczaj broni, ale także narzędzi, gwoździ, podków, krat, okuć dla drzwi oraz skrzyń, zawiasów. Potrafią też wykonywać proste drewniane przedmioty na potrzeby niektórych typów oręża. Umiejętności kowalskie mogą podobnie jak zdolności jubilerskie okazać się pomocne przy procesie zaklinania, w przypadku konieczności wprowadzenia poprawek w przedmiotach. |
| **Łuczarz**   | Łuczarz zajmuje się produkcją łuków oraz strzał i bełtów, z wyjątkiem grotów. |
| **Płatnerz**  | Płatnerz pracuje w bardzo podobny sposób co kowal, ale zamiast tego skupia się na wykuwaniu i składaniu metalowych elementów pancerzy. Jest też w stanie dostosować pancerze na potrzeby zaklinania. |
| **Skórnik**   | Skórnik może zajmować się zarówno obróbką skór poprzez garbowanie, jak i wytwarzaniem różnych wyrobów skórzanych - butów, toreb, pasów, mieszków, ubrań, pancerzy. |
| **Zaklinacz** | Zaklinacz wykorzystuje swoją zdolność do rzucania czarów aby powiązać przedmiot z odpowiednim kamieniem szlachetnym nadając mu specjalne właściwości. Zaklinacze często korzystają z innych dziedzin rzemiosła celem dostosowania przedmiotów przed zaklinaniem. |

## Narzędzia

Aby wykonywać rzemiosło, bohater potrzebuje odpowiednich narzędzi. Poszczególne typy narzędzi nie wymagają już sprawności - wystarczy jedynie sprawność w umiejętności **Rzemiosło**.

Narzędzia powiązane z konkretnym zawodem występują w dwóch odsłonach. 

Pierwszą stanowi zestaw narzędzi, który waży **10 lb** i zawiera jedynie podstawowe przyrządy. Taki zestaw pozwala na wykonywanie rzemiosła w trudnych warunkach, w razie nagłego wypadku, aczkolwiek tego rodzaju działania mają mniejsze szanse powodzenia. Bohater wykonujący testy rzemiosła z użyciem narzędzi w przeciętnym pomieszczeniu zawierającym podstawowe meble nie otrzyma szczególnych kar, natomiast ta sama postać usiłująca będzie wykonywała ten sam test z **utrudnieniem**, jeśli znajduje się przykładowo w środku dżungli. 

Drugim typem jest cała pracownia przeznaczona konkretnie do wykonywania danego zawodu - rozwiązanie to jest mniej mobilne, a zakup kompletnej aparatury znacznie droższy, ale w ten sposób bohater wykonuje testy rzemiosła z **przewagą**.

Tak jak opisano w kolejnej sekcji tego dokumentu, porażki, krytyczne porażki i krytyczne sukcesy mają większe znaczenie niż tradycyjny sukces, dzięki czemu uzyskanie przewagi znacznie zwiększa szanse na pomyślne doprowadzenie procesu wytwarzania przedmiotu do końca.

Narzędzia mogą także posiadać premię, podobnie jak inne przedmioty, takie jak pancerz czy broń. Premia ta jest dodawana do wyniku testu rzemiosła.

### Zdobywanie narzędzi

Narzędzia często nie są pospolicie dostępne w sklepie, zazwyczaj trzeba je zakupić od odpowiedniej gildii, cechu, rządu lub innej organizacji kontrolującej rynek rzemieślniczy.

#### Ceny rynkowe

| Profesja                  | Rodzaj                | Kluczowe elementy zestawu                                    | Cena narzędzi  | Cena pracowni*   |
| ------------------------- | --------------------- | ------------------------------------------------------------ | -------------- | ---------------- |
| **Alchemik**              | Aparatura alchemiczna | Szklane zlewki, metalowy statyw do zlewek, szklana bagietka, moździerz, kilof alchemiczny, palnik, retorta, alembik, bukłak z oczyszczoną wodą, sakiewka z generycznymi składnkiami, takimi jak: sól, siarka, sproszkowane żelazo i różnej maści zioła. | 50 sztuk złota | 500 sztuk złota  |
| **Jubiler**               | Narzędzia jubilerskie | Piła jubilerska, młotek, szczypce, zestaw pilników igiełkowych, zestaw pęset. | 25 sztuk złota | 500 sztuk złota  |
| **Kowal**, **Płatnerz**   | Narzędzia kowalskie   | Młot kowalski, szczypce, węgiel, łachmany, osełka, dłuto, nóż, niewielka piła. | 20 sztuk złota | 500 sztuk złota  |
| **Łuczarz**               | Narzędzia łuczarza    | Zestaw noży, zestaw dłut, niewielka piła.                    | 5 sztuk złota  | 100 sztuk złota  |
| **Skórnik**               | Narzędzia skórnicze   | Nóż, mały drewniany młotek, nożyk do zaoblania krawędzi skóry, szydło, igły, nici, radełko szewskie, kołek do wykańczania krawędzi, kawałki skóry, nożyk do wydrążania rowków pod szwy. | 15 sztuk złota | 500 sztuk złota  |
| **Zaklinacz (specjalne)** | Narzędzia zaklinacza  | Metalowe statywy - zarówno stalowe jak i adamantowe, szczypce, lustra o różnych typach soczewek, zestaw drutów. | 500 szt. złota | 5000 sztuk złota |

<sup>*Cena pracowni nie zawiera podstawowej ceny wzniesienia samego budynku, która może wahać się w granicach od 2000 do 10000 sztuk złota, w zależności od jakości oraz od lokalnych podatków.</sup>

## Proces rzemieślniczy

### Koszty stworzenia przedmiotu

Koszt wykonania każdego przedmiotu dzieli się na dwie składowe.

Pierwsza to **koszt surowców**. Każdy przedmiot musi zostać stworzony z innych przedmiotów, które uprzednio trzeba zakupić.

Drugą składową jest **koszt pracy**. Do każdego przedmiotu przypisana jest wartość pracy w sztukach złota jaką trzeba włożyć aby przedmiot został wytworzony. Ten koszt nie jest pokrywany wprost poprzez wydanie podanej sumy, a raczej poprzez poświęcenie czasu na pracę nad przedmiotem. Wartość 10-godzinnego dnia pracy bohatera zależy od poziomu jego umiejętności rzemieślniczych i wynosi:

<center><b>(premia do testu Rzemiosła - 2) sztuk złota / 10 godzin</b>.</center>

### Testy Rzemiosła

Po zaopatrzeniu się w surowce i narzędzia, bohater rozpoczyna pracę nad przedmiotem.

Pierwszym krokiem jest oszacowanie, ile czasu powinno zająć bohaterowi wykonanie przedmiotu, a dokładniej, czy cały proces zajmie więcej niż jeden dzień.

Przedmioty, których wytworzenie zajmuje jeden dzień lub mniej wymagają tylko jednego testu Rzemiosła, który decyduje o powodzeniu procesu. W tym przypadku, porażka o więcej niż 5 liczy się tak samo jak krytyczna porażka.

W przypadku pozostałych przedmiotów, bohater musi wykonać test podczas każdego dnia pracy, który decyduje czy wartość włożonej dotychczas pracy wzrosła czy też nie. Kiedy wartość włożonej pracy osiągnie wymagany poziom, przedmiot zostaje wytwrozony.

**Sukces** w teście oznacza wytworzenie przedmiotu (dzień lub mniej) lub włożenie odpowiedniej dla poświęconego czasu ilości pracy. **Porażka** oznacza brak postępów. **Krytyczna porażka** oznacza konieczność rozpoczęcia całego procesu od nowa oraz zmarnowanie odpowiedniego procentu zasobów (liczonego na podstawie stosunku pracy włożonej do tej pory do pracy jaką trzeba włożyć). **Krytyczny sukces** oznacza 5x większy efektywny wkład pracy.

ST dla większości przeciętnych przedmiotów waha się w przedziale od 10 do 15.

### Przykład: Tworzenie zbroi pierścieniowej

**Zygfryd** jest **Rycerzem** poziomu piątego. Jest on sprawny w **Rzemiośle** i posiada **13 Inteligencji**. Jego bonus ze sprawności wynosi +3, a modyfikator z Inteligencji +2, w wyniku czego jego premia do testów Rzemiosła wynosi +5. Ale Zygryd ma także dostęp do kuźni odziedziczonej po wuju, zyskując tym samym **przewagę** w testach Rzemiosła. Kuźnia jest także wyposażona w narzędzia do pracy nad wyrobami skórzanymi.

Można dzięki temu łatwo wyliczyć, że 10 godzin pracy Zygfryda jest warte **3 sztuki złota**.

Wkład pracy wymagany do stworzenia zbroi pierścieniowej wynosi **15 sztuk złota**, a ST wynosi **12.** Zygfrydowi wykonanie pancerza powinno zatem zająć **5 dni**.

Do stworzenia zbroi pierścieniowej potrzeba 15 funtów stali oraz wystarczającej ilości skóry na stworzenie skórzanej warstwy znajdującej się pod spodem. Zygfryd na wszelki wypadek kupuje więcej niż będzie potrzebował, zaopatrując się w **25 funtów stali**, za które płaci **35 sztuk złota**, oraz w **6 sztuk koziej skóry**, za które łącznie zapłacił **7 sztuk złota** i **50 sztuk srebra**. Łącznie wydano sumę wartą **42,5 sztuk złota**.

#### Dzień pierwszy

Gracz sterujący postacią Zygfryda rzuca **z przewagą** k20 w teście Rzemiosła i otrzymuje dwa wyniki: 7 i 3. Biorąc wyższy wynik i powiększając go o premię +5, otrzyma **12**, ledwo przebijając ST. Oznacza to, że wkład pracy na zakończenie dnia wynosi **3/15 sztuk złota**, z czego można wyliczyć iż całkowity postęp to **20%**.

#### Dzień drugi

Zygfryd podejmuje kolejny test Rzemiosła i otrzymawszy ostatecznie wynik 17, dodaje kolejne **3 sztuki złota**, przesuwając postęp do **6/15 sztuk złota**, lub **40%**.

#### Dzień trzeci

W tym teście Rzemiosła, gracz mimo przewagi padł ofiarą pecha i otrzymał jedynie wynik równy **8**, tym samym osiągając pierwszą **porażkę**. Okazuje się, że Zygfryd na tym etapie tworzenia się pomylił, przez co prace nie ruszyły do przodu, gdyż najpierw trzeba było naprawić skutki owego błędu. Postęp jest nadal na poziomie **6/15 sztuk złota** (**40%**).

#### Dzień czwarty

Zygfryda spotkało niesamowite nieszczęście, gdyż gracz sterujący nim mimo przewagi osiągnął krytyczną porażkę, wyrzuciwszy **1** na obu kościach, w wyniku czego rycerz przez nieuwagę zniszczył swoje dzieło. *Przebóg!* - rzekł. Nie tylko Zygfryd musi zacząć cały proces od nowa, ale także zmarnowało się **40% zasobów** spośród tych, które były przeznaczone na tworzenie zbroi. Straty zostały wyliczone:

<center><b>4 sztuki koziej skóry * 40% = 1,6 sztuk koziej skóry,</br>
15 funtów stali * 40% = 6 funtów stali.</b></center>

Zygfryd nie zląkł się jednak, świadom iż postąpił roztropnie i zakupił więcej surowców. Ponadto udało mu się uratować część jednego z kawałków koziej skóry. Jest on zapewne za mały aby doszyć go do pancerza, ale w przyszłości może się przydać.

#### Dzień piąty

Posiadając **4 sztuki koziej skóry** oraz **19 funtów stali**, Zygfryd postanawia rozpocząć tworzenie nowej sztuki pancerza. Gracz nim grający wyrzucił tym razem **20**. W przypływie inspiracji, Zygfrydowi udaje się wykonać pięć razy więcej pracy - **3*5 sztuk złota**, czyli **15 sztuk złota**, a co za tym idzie, na zakończenie dnia pancerz jest już gotowy do użytku.

#### Podsumowanie

Zygfryd, w wyniku zrządzeń losu, tak czy inaczej spędził szacowane pięć dni zanim udało mu się stworzyć pancerz. Nie obyło się bez strat, które musiałyby zostać uwzględnione w ostatecznej cenie pancerza, jeśli Zygfryd chciałby osiągnąć zysk na sprzedaży go. Nie było to jednak jego celem - chciał on stworzyć pancerz na własny użytek, gdyż jego poprzedni rynsztunek został uszkodzony podczas walki ze złowrogim czarnoksiężnikiem i jego demoniczną magią wywołującą rdzę.

Podstawowe koszta stworzenia pancerza tego typu wynoszą **25 sztuk złota** na surowce oraz **15 sztuk złota** wkładu pracy, dając sumaryczną cenę **40 sztuk złota**. Większość rzemieślników doliczy jednak różne podatki - dla cechu, oraz dla korony, podnosząc cenę do około **50 sztuk złota**.

Nie trudno było Zygfrydowi dojść do wniosku, że jeśli zamiast płacić komuś innemu za pracę, poświęci swój wolny czas aby wykonać ją samodzielnie, zaoszczędzi. Opłacało mu się nawet przepłacić kupując surowce na zapas, gdyż zakup dużej ilości towaru za jednym razem pozwala zaoszczędzić na transporcie, a to co zostanie może zostać wykorzystane na wytworzenie innych przedmiotów.

Ostatecznie Zygfryd zaoszczędził **7,5 sztuk złota**. Może się to wydawać niewielką sumą, ale dzięki temu Zygfryd będzie w stanie w trakcie swej nadchodzącej podróży bez problemu zakwaterować się w porządnej gospodzie i zjeść wysokiej jakości posiłek, utrzymując taki tryb życia przez nawet i **dwa miesiące**.

## Zaklinanie przedmiotów

### Koszty zaklinania przedmiotu

Zaklinanie przedmiotu podobnie jak inne typy rzemiosła, wymaga **zasobów** oraz **pracy**.

Najważniejszym zasobem są **kamienie szlachetne**. Wartość kamienia szlachetnego, wyrażona w karatach, zależy od rzędu zaklęcia (od 1. do 3.), które chce się uzyskać.

| Rząd zaklęcia | Wartość kamienia szlachetnego | Rzadkość uzyskanych przedmiotów  | Wydana komórka na czar |
| ------------- | ----------------------------- | -------------------------------- | ---------------------- |
| 1             | 10 karatów                    | Zwykły, Niezwykły                | 3                      |
| 2             | 20 karatów                    | Niezwykły, Rzadki, Bardzo rzadki | 6                      |
| 3             | 50 karatów                    | Rzadki, Bardzo rzadki, Epicki    | 9                      |

Różne rodzaje przedmiotów mogą posiadać różną ilość kieszeni na kamienie szlachetne. Niektóre przedmioty nie posiadają ich wcale - takie przedmioty nie mogą zostać zaklęte.

**Broń**, **biżuteria** i **amunicja** wymagają **jednego** kamienia dla każdego ulepszenia.

**Pancerz** wymaga **trzech** kamieni dla każdego ulepszenia.

### Trwałość zaklęcia

Zaklinanie przedmiotów **na stałe** to bardzo trudna sztuka, która wymaga ogromnej ilości włożonej pracy. W niektórych przypadkach, zaklinacz musiałby spędzić niemalże całe swoje życie, aby uczynić przedmiot magicznym. Tego typu magiczne przedmioty są warte bardzo wiele, jednak z powodu długiego czasu oczekiwania, tworzenie ich jest często niepraktyczne dla poszukiwaczy przygód. Nawet i wyspecjalizowani zaklinacze całkowicie oddani swemu rzemiosłu, w przypadku otrzymania takiego typu zamówienia, podpisują długoterminowy kontrakt, w efekcie stając się regularnym pracownikiem swojego klienta, otrzymującym comiesięczne wynagrodzenie.

Umagicznienie przedmiotu **tymczasowo** jest jednak o wiele prostsze, a przynajmniej trwa znacznie krócej. Tego typu przedmioty nie są pożądane na rynku, więc nadają się bardziej do użytku osobistego niż na sprzedaż, aczkolwiek w czasie wojny lub w innych kryzysowych sytuacjach, usługi zaklinaczy, którzy są w stanie nałożyć tego typu tymczasowe zaklęcia na przedmioty, są nadal wyosko cenione.

Czas utrzymywania się tymczasowego zaklęcia jest **proporcjonalny** do **wkładu pracy**, z wyjątkiem zaklęć trwających **1 dzień** - tego typu efekty można nałożyć na przedmiot w ramach **1 akcji**, pod warunkiem, iż postać nie znajduje się w trudnych warunkach.

### Wartość włożonej pracy

Podczas gdy wartość dnia pracy przeciętnego rzemieślnika rośnie liniowo wraz ze wzrostem jego umiejętności, wartość dnia pracy zaklinacza zamiast tego rośnie wykładniczo. Ponadto, zależy ona od modyfikatora z **Czaroznawstwa** zamiast Rzemiosła.

| Modyfikator z Czaroznawstwa | Wartość pracy [sztuki złota / 10 godzin] |
| --------------------------- | ---------------------------------------- |
| **0 lub ujemny**            | 0                                        |
| **+1**                      | 1                                        |
| **+2**                      | 1                                        |
| **+3**                      | 1                                        |
| **+4**                      | 2                                        |
| **+5**                      | 3                                        |
| **+6**                      | 4                                        |
| **+7**                      | 6                                        |
| **+8**                      | 9                                        |
| **+9**                      | 13                                       |
| **+10**                     | 19                                       |
| **+11**                     | 27                                       |
| **+12**                     | 40                                       |
| **+13**                     | 60                                       |
| **+14**                     | 80                                       |
| **+15**                     | 120                                      |
| **+16**                     | 170                                      |
| **+17**                     | 240                                      |
| **+18**                     | 350                                      |
| **+19**                     | 500                                      |
| **+20**                     | 700                                      |
| **+21**                     | 1100                                     |
| **+22**                     | 1500                                     |
| **+23**                     | 2200                                     |
| **+24**                     | 3100                                     |
| **+25**                     | 4500                                     |

### Nieznane zaklęcia

Począkowo, postacie graczy nie są zaznajomione z **żadnymi** z dostępnych efektów, jakie mogą nałożyć na przedmiot, zaklinając go magią z danego kamienia szlachetnego. W takiej sytuacji, owe zaklęcie jest wybierane **losowo**.

Wymagany wkład pracy dla danych ulepszeń może się znacznie różnić, nawet w obrębie tego samego rzędu. Z tego powodu, tabele przedstawione w tym dokumencie zawierają **przedziały**, w jakich może znajdować się ilość pracy wymagana przez zaklęcia dostępne dla danej kombinacji rzędu i kamienia szlachetnego. Pozwala to graczowi na pewnego rodzaju oszacowanie czasu pracy, ale jest to wskazanie niezwykle niedokładne.

Po zgromadzeniu odpowiednich zasobów, odczytaniu wartości swojego 10-godznniego dnia pracy przy zaklinaniu oraz przedziału pracy wymaganej dla danego zaklęcia, postać rozpoczyna proces, rzucając czar *Nasycenie Przedmiotu* na przedmiot, który ma zostać zaklęty. Tak długo jak postać podtrzymuje koncentrację nad owym czarem, stopniowo wkłada pracę (podobnie jak zwykły rzemieślnik), przybliżając się do ukończenia całego procesu zaklinania.

Za każym razem, gdy postać rzuca *Nasycenie Przedmiotu* w tym celu, niezależnie czy celem rozpoczęcia, czy kontynuacji procesu zaklinania, musi wykonać test **Czaroznawstwa** o ST odczytanym z tabeli, zależnym od kamienia szlachetnego użytego jako źródło energii.

**Sukces** w teście **Czaroznawstwa** na początku rzucania *Nasycenia Przedmiotu* oznacza włożenie odpowiedniej dla poświęconego czasu ilości pracy. **Porażka** oznacza brak postępów. **Krytyczna porażka** skutkuje uszkodzeniem wykorzystywanych kamieni, które zajmują dostępne kieszenie w danym przedmiocie, nie nadając mu jednak żadnych specjalnych właściwości, co czyni przedmiot niemożliwym do ponownego zaklęcia, a kamienie pozbawia ich magicznej energii. **Krytyczny sukces** oznacza 5x większy efektywny wkład pracy.

Gdy postaci uda się pomyślnie włożyć ilość pracy stanowiącą **minimalną** wymaganą **wartość pracy** z **wcześniej odczytanego przedziału**, postać rzuca **k6** celem wylosowania zaklęcia (MG posiada tabelę dostępnych ulepszeń). Od tego momentu jest w stanie już z większą dokładnością oszacować ile pozostała część procesu jeszcze może potrwać dla tego konkretnego ulepszenia - MG opisuje ową ilość czasu według własnego uznania.

Po zakończeniu, postać nadal nie zna dokładnych efektów uzyskanego przedmiotu - może je poznać z użyciem, na przykład, czaru *Identyfikacji*, czy *Analizy Dweomeru*.

### Odkrywanie zaklęć

Postać może podjąć próbę zbadania części dostępnych ulepszeń, jakie mogą wyniknąć z danej kombinacji kamienia szlachetnego, jego wartości w karatach i typu zaklinanego przedmiotu.

Postać może badać **tylko jeden** konkretny przypadek **jednocześnie**. Po zakończeniu procesu badawczego z dowolnym rezultatem, postać **nie może rozpocząć kolejnego badania** aż do momentu ukończenia **długiego odpoczynku**.

Celem przeprowadzenia badania, zaklinacz musi rzucić *Analizę Dweomeru* na zarówno przedmiot jak i kryształy, co rozpocznie proces podobny do procesu zaklinania, jednak o innej ilości pracy jaką trzeba włożyć i nie wymagający codziennych testów **Czaroznawstwa**. Zamiast tego, postać wykonuje ten test **na samym końcu** procesu, celem sprawdzenia, czy udało się czegoś dowiedzieć.

**Sukces** w owym teście daje postaci wiedzę o **2** losowych różnych od siebie zaklęciach powiązanych z daną kombinacją. **Porażka** nie daje żadnych informacji. **Krytyczna porażka** kończy się gwałtowną eksplozją badanego kryształu, zwykle nieszkodliwą, jedynie szokującą i chaotyczną. **Krytyczny sukces** usuwa **czas odnowienia** tej czynności i pozwala kontynuować badanie **kolejnego** przypadku, **nie przerywając koncentracji** na *Analizie Dweomeru* i tym samym nie wymagając wydania kolejnej komórki na czar.

Badany kryształ **traci swoje magiczne właściwości** na zakończenie procesu, chyba, że miał miejsce **krytyczny sukces** lub **sukces**, w którym ST został przebity o **5 lub więcej**.

### Znane zaklęcia

Jeśli postać ma wiedzę o konkretnym zaklęciu, ma także możliwość nałożenia tego konkretnego ulepszenia, zamiast liczyć na los.

Proces zaklinania przedmiotu celem uzyskania ulepszenia **znanego** postaci przebiega tak samo jak w przypadku nieznanych efektów, z tą różnicą, iż postać nie losuje efektu i zna **dokładny** wymagany wkład pracy **od samego początku**.

### Modyfikowanie procesów

#### Modyfikowanie procesu zaklinania

Podobnie jak w przypadku innych procesów rzemieślniczych - korzystanie z podstawowego zestawu narzędzi **w trudnych warunkach** powoduje **utrudnienie** testów, natomiast korzystanie z w pełni wyposażonej, dedykowanej **pracowni**, daje **przewagę**.

Ponadto, *Nasycenie Przedmiotu* może być rzucane jako rytuał, dzięki czemu nie zostanie wykorzystana komórka na czar. Jednakże w takiej sytuacji powiązany test **Czaroznawstwa** wykonywany na początku koncentracji nad czarem jest **utrudniony**. 

Jeśli twoja postać nie posiada wiedzy o kamieniu z którego korzysta (brak powiązanej **karty wiedzy**), także otrzymuje **utrudnienie** w testach powiązanych z nim.

Jeśli posiadasz utrudnienia z różnych powodów, owe utrudnienia się ze sobą **łączą** (rzuć **1 + tyle razy ile masz utrudnień** i wybierz najgorszy wynik).

#### Modyfikowanie procesu badania

Jeśli twoja postać z dowolnego powodu bardzo dobrze zna badany typ kryształu, na przykład posiadając odpowiednią **kartę wiedzy**, test **Czaroznawstwa** na zakończenie badania wykonywany jest z **przewagą**. Jeśli posiadasz już przewagę z tytułu korzystania z wyposażonej pracowni, owe przewagi się ze sobą **łączą** (rzuć **trzy razy** i wybierz największy wynik).

Jeśli ostatniego dnia badań rzucisz *Analizę Dweomeru* jako **rytuał** i test się powiedzie, tylko **jedno** ulepszenie zostanie odkryte zamiast dwóch.

### Losowe cechy

Proces zaklinania przedmiotu w pewnych sytuacjach może się powieść wyjątkowo dobrze, lub wyjątkowo źle. Pomyślnie zaklęte przedmioty mają niski procent (od 1 do 10 - im wyższy rząd tym większa szansa) na posiadanie **dodatkowych**, **losowych cech**. Cechy te mogą być pożyteczne, trywialne, lub szkodliwe, a nawet uczynić przedmiot **przeklętym**.

Rzut na losowe cechy przedmiotów wykonywany jest przez MG za ekranem, a gracze nie są informowani o rezultacie, dopóki nie zbadają przedmiotu (dla pozytywnych cech) lub dopóki cecha nie zostanie zaobserwowana przez ich postacie w akcji (dla zarówno pozytywnych jak i negatywnych cech).

## Wartość przedmiotów w zależności od rzadkości

Podane wartości są jedynie szacowanymi i typowymi wartościami - konkretne przedmioty mogą mieć dowolną wartość.

| Rzadkość      | Szacowany poziom postaci | Typowa premia | Wartość                      |
| ------------- | ------------------------ | ------------- | ---------------------------- |
| Przeciętny    | 1. lub wyższy            | -             | 0 - 100 sztuk złota          |
| Zwykły        | 1. lub wyższy            | -             | 101 - 500 sztuk złota        |
| Niezwykły     | 5. lub wyższy            | +1            | 501 - 5 000 sztuk złota      |
| Rzadki        | 10. lub wyższy           | +2            | 5 001 - 50 000 sztuk złota   |
| Bardzo rzadki | 16. lub wyższy           | +3            | 50 001 - 500 000 sztuk złota |
| Epicki        | 20. lub wyższy           | +4            | 500 001+ sztuk złota         |

## Koszty wytwarzania

Wkład pracy jest podany dla domyślnych materiałów, jak np. stal czy kozia skóra - inne metale mogą być trudniejsze do przetworzenia i wymagać większego wkładu.

### Wyroby alchemiczne

Każda konkretna mikstura wymaga innych składników, innego wkładu pracy i innego ST.

### Wyroby kowalskie

#### Broń prosta do walki wręcz

| Broń           | Wymagane surowce            | Wkład pracy       | ST   |
| -------------- | --------------------------- | ----------------- | ---- |
| Maczuga        | 2 lb drewna;                | 0,04 sztuki złota | 8    |
| Sztylet        | 0,4 lb drewna; 0,6 lb stali | 1 sztuka złota    | 12   |
| Wielka maczuga | 10 lb drewna                | 0,06 sztuki złota | 9    |
| Toporek        | 0,8 lb drewna; 1,2 lb stali | 3 sztuki złota    | 11   |
| Oszczep        | 1,8 lb drewna; 0,2 lb stali | 0,15 sztuki złota | 11   |
| Lekki młotek   | 0,5 lb drewna; 1 lb stali   | 1,5 sztuki złota  | 12   |
| Buzdygan       | 1 lb drewna; 3 lb stali     | 2 sztuki złota    | 12   |
| Drąg           | 4 lb drewna                 | 0,1 sztuki złota  | 10   |
| Sierp          | 1 lb drewna; 1 lb stali     | 0,5 sztuki złota  | 11   |
| Włócznia       | 2,5 lb drewna; 0,5 lb stali | 0,15 sztuki złota | 11   |

#### Broń prosta dystansowa

| Broń        | Wymagane surowce        | Wkład pracy     | ST   |
| ----------- | ----------------------- | --------------- | ---- |
| Lekka kusza | 3 lb drewna; 2 lb stali | 22 sztuki złota | 14   |

#### Broń żołnierska do walki wręcz

| Broń         | Wymagane surowce            | Wkład pracy      | ST   |
| ------------ | --------------------------- | ---------------- | ---- |
| Topór bojowy | 1,8 lb drewna; 2,2 lb stali | 6 sztuk złota    | 12   |
| Kiścień      | 0,3 lb drewna; 1,7 lb stali | 7 sztuk złota    | 13   |
| Glewia       | 3,5 lb drewna; 2,5 lb stali | 16 sztuk złota   | 13   |
| Wielki topór | 2,5 lb drewna; 4,5 lb stali | 23 sztuki złota  | 14   |
| Wielki miecz | 1 lb drewna; 5 lb stali     | 42 sztuki złota  | 15   |
| Halabarda    | 3,5 lb drewna; 2,5 lb stali | 16 sztuk złota   | 13   |
| Lanca        | 5 lb drewna; 1 lb stali     | 8 sztuk złota    | 15   |
| Długi miecz  | 0,6 lb drewna; 2,4 lb stali | 11 sztuk złota   | 14   |
| Młot         | 4 lb drewna; 6 lb stali     | 20 sztuk złota   | 14   |
| Morgensztern | 0,5 lb drewna; 2,5 lb stali | 11 sztuk złota   | 14   |
| Pika         | 17 lb drewna; 1 lb stali    | 4 sztuki złota   | 14   |
| Rapier       | 0,4 lb drewna; 1,6 lb stali | 22 sztuki złota  | 15   |
| Sejmitar     | 0,5 lb drewna; 2,5 lb stali | 11 sztuk złota   | 14   |
| Krótki miecz | 0,4 lb drewna; 1,6 lb stali | 7 sztuk złota    | 12   |
| Trójząb      | 3 lb drewna; 1 lb stali     | 3 sztuki złota   | 12   |
| Nadziak      | 0,4 lb drewna; 1,6 lb stali | 2,5 sztuki złota | 14   |
| Młot bojowy  | 0,4 lb drewna; 1,6 lb stali | 12 sztuk złota   | 14   |

#### Broń żołnierska dystansowa

| Broń         | Wymagane surowce         | Wkład pracy    | ST   |
| ------------ | ------------------------ | -------------- | ---- |
| Ciężka kusza | 11 lb drewna; 7 lb stali | 40 sztuk złota | 15   |
| Ręczna kusza | 1 lb drewna; 2 lb stali  | 70 sztuk złota | 16   |

#### Amunicja

| Przedmiot    | Wymagane surowce | Wkład pracy       | ST   |
| ------------ | ---------------- | ----------------- | ---- |
| Grot strzały | 0,02 lb stali    | 0,01 sztuki złota | 10   |
| Grot bełtu   | 0,02 lb stali    | 0,01 sztuki złota | 10   |

### Wyroby łuczarza

#### Broń prosta dystansowa

| Broń       | Wymagane surowce | Wkład pracy     | ST   |
| ---------- | ---------------- | --------------- | ---- |
| Krótki łuk | 2 lb drewna      | 24 sztuki złota | 12   |

#### Broń żołnierska dystansowa

| Broń      | Wymagane surowce | Wkład pracy    | ST   |
| --------- | ---------------- | -------------- | ---- |
| Długi łuk | 3 lb drewna      | 45 sztuk złota | 15   |

#### Amunicja

| Przedmiot | Wymagane surowce               | Wkład pracy       | ST   |
| --------- | ------------------------------ | ----------------- | ---- |
| Strzała   | 0,03 lb drewna; *grot strzały* | 0,01 sztuki złota | 10   |
| Bełt      | 0,06 lb drewna; *grot bełtu*   | 0,01 sztuki złota | 10   |

### Wyroby płatnerskie

#### Pancerze

| Pancerz              | Wymagane surowce                                    | Wkład pracy      | ST   |
| -------------------- | --------------------------------------------------- | ---------------- | ---- |
| Koszulka kolcza      | 10 lb stali; 4 sztuki skóry lub *skórzany pancerz*  | 30 sztuk złota   | 12   |
| Zbroja łuskowa       | 20 lb stali; 4 sztuki skóry lub *skórzany pancerz*  | 30 sztuk złota   | 13   |
| Napierśnik           | 10 lb stali; 4 sztuki skóry lub *skórzany pancerz*  | 15 sztuk złota   | 15   |
| Zbroja pierścieniowa | 15 lb stali; 4 sztuki skóry lub *skórzany pancerz*  | 15 sztuk złota   | 12   |
| Kolczuga             | 35 lb stali; 4 sztuki skóry lub *skórzany pancerz*  | 35 sztuk złota   | 13   |
| Zbroja półpłytowa    | 35* lb stali; 4 sztuki skóry lub *skórzany pancerz* | 540 sztuk złota  | 14   |
| Pełna zbroja płytowa | 55* lb stali; 4 sztuki skóry lub *skórzany pancerz* | 1200 sztuk złota | 15   |

#### Tarcze

| Tarcza           | Wymagane surowce        | Wkład pracy    | ST   |
| ---------------- | ----------------------- | -------------- | ---- |
| Drewniana tarcza | 4 lb drewna; 2 lb stali | 2 sztuki złota | 10   |
| Metalowa tarcza  | 15 lb stali             | 15 sztuk złota | 15   |

<sup>*Płatnerze zazwyczaj zaopatrują się w większe ilości stali na wykonanie pancerzy półpłytowych i płytowych, gdyż istnieje duża szansa popełnienia błędu.</sup>

### Zaklęte przedmioty

#### Badanie kamieni podstawowych

| Rząd zaklęcia | Kamień szlachetny       | Wkład pracy      | ST   |
| ------------- | ----------------------- | ---------------- | ---- |
| 1             | 10-karatowy, podstawowy | 0,1 sztuki złota | 10   |
| 2             | 20-karatowy, podstawowy | 0,2 sztuki złota | 15   |
| 3             | 50-karatowy, podstawowy | 0,5 sztuki złota | 20   |

#### Badanie kamieni złożonych

| Rząd zaklęcia | Kamień szlachetny                | Wkład pracy      | ST   |
| ------------- | -------------------------------- | ---------------- | ---- |
| 1             | 10-karatowy, złożony syntetyczny | 0,2 sztuki złota | 12   |
| 1             | 10-karatowy, złożony naturalny   | 0,3 sztuki złota | 15   |
| 1             | 10-karatowy *Diament*            | 5 sztuk złota    | 18   |
| 1             | 10-karatowy *Kamień Zagłady*     | 15 sztuk złota   | 20   |
| 2             | 20-karatowy, złożony syntetyczny | 0,4 sztuki złota | 17   |
| 2             | 20-karatowy, złożony naturalny   | 0,6 sztuki złota | 20   |
| 2             | 20-karatowy *Diament*            | 10 sztuk złota   | 23   |
| 2             | 20-karatowy *Kamień Zagłady*     | 30 sztuk złota   | 25   |
| 3             | 50-karatowy, złożony syntetyczny | 1 sztuka złota   | 22   |
| 3             | 50-karatowy, złożony naturalny   | 2 sztuki złota   | 25   |
| 3             | 50-karatowy *Diament*            | 35 sztuk złota   | 28   |
| 3             | 50-karatowy *Kamień Zagłady*     | 100 sztuk złota  | 30   |

#### Zaklinanie z kamieni podstawowych

| Rząd zaklęcia | Kamień szlachetny       | Praca (10-dni)        | Praca (stały efekt)          | ST   |
| ------------- | ----------------------- | --------------------- | ---------------------------- | ---- |
| 1             | 10-karatowy, podstawowy | 0,03 - 1,7 szt. złota | 50 - 2 400 sztuk złota       | 10   |
| 2             | 20-karatowy, podstawowy | 0,14 - 27 sztuk złota | 200 - 39 400 sztuk złota     | 15   |
| 3             | 50-karatowy, podstawowy | 7 - 1 040 sztuk złota | 9 400 - 1 498 500 szt. złota | 20   |

#### Zaklinanie z kamieni złożonych

| Rząd | Kamień szlachetny                | Praca (10-dni)        | Praca (stały efekt)          | ST   |
| ---- | -------------------------------- | --------------------- | ---------------------------- | ---- |
| 1    | 10-karatowy, złożony syntetyczny | 0,03 - 2 sztuki złota | 50 - 2 400 sztuk złota       | 11   |
| 1    | 10-karatowy, złożony naturalny   | -                     | -                            | 12   |
| 1    | 10-karatowy *Diament*            | -                     | -                            | 13   |
| 1    | 10-karatowy *Kamień Zagłady*     | -                     | -                            | 15   |
| 2    | 20-karatowy, złożony syntetyczny | 0,14 - 27 sztuk złota | 200 - 39 400 sztuk złota     | 16   |
| 2    | 20-karatowy, złożony naturalny   | -                     | -                            | 17   |
| 2    | 20-karatowy *Diament*            | -                     | -                            | 18   |
| 2    | 20-karatowy *Kamień Zagłady*     | -                     | -                            | 20   |
| 3    | 50-karatowy, złożony syntetyczny | 7 - 1 040 sztuk złota | 9 400 - 1 498 500 szt. złota | 21   |
| 3    | 50-karatowy, złożony naturalny   | -                     | -                            | 22   |
| 3    | 50-karatowy *Diament*            | -                     | -                            | 23   |
| 3    | 50-karatowy *Kamień Zagłady*     | -                     | -                            | 25   |

# Nowe atuty rzemieślnicze

## Mistrz alchemii

Twoja postać studiowała sekrety alchemii i jest ekspertem w tej dziedzinie, zyskując następujące korzyści:

+ Inteligencja wzrasta o +1, maksymalnie do 20.
+ Postać jest uznawana za sprawną w Rzemiośle na potrzeby alchemii. Jeśli jest już sprawna, wtedy na potrzeby alchemii staje się mistrzem.
+ W ramach akcji, postać może zidentyfikować wyrób alchemiczny tak, jak gdyby go wypiła, bez dokonywania tego. Musi jednak być w stanie dokładnie przyjrzeć się substancji z bliska.
+ W ramach krótkiego odpoczynku, postać może wzmocnić działanie 1 mikstury leczniczej, jeśli ma dostęp do aparatury alchemicznej. Jeśli mikstura zostanie wypita w ciągu 1 godziny od zakończenia tego procesu, wartość leczenia zostaje zmaksymalizowana (czyli zamiast rzucać kośćmi, bierze się największą wartość jaka potencjalnie może wypaść).

## Mistrz jubilerstwa

Twoja postać jest wyszkolona w obróbce metali i kamieni szlachetnych, zyskując następujące korzyści:

- Zręczność wzrasta o +1, maksymalnie do 20.
- Postać jest uznawana za sprawną w Rzemiośle na potrzeby jubilerstwa. Jeśli jest już sprawna, wtedy na potrzeby jubilerstwa staje się mistrzem.
- Postać zna i potrafi przeprowadzać procesy redukcji i augmentacji kamieni szlachetnych.
- Postać zna wszystkie rodzaje kamieni szlachetnych.
- Postać potrafi ocenić prawdziwość oraz wartość wyrobu ze srebra, złota lub platyny.
- Postać może użyć swojego modyfikatora ze Zręczności zamiast modyfikatora z Inteligencji podczas procesów jubilerskich.

## Mistrz kowalstwa

Twoja postać posiada niezwykły talent do fachu kowalskiego, zyskując następujące korzyści:

* Siła wzrasta o +1, maksymalnie do 20.
* Postać jest uznawana za sprawną w Rzemiośle na potrzeby kowalstwa. Jeśli jest już sprawna, wtedy na potrzeby kowalstwa staje się mistrzem.
* Broń wytworzona przez postać otrzymuje premię +1 za dobre wykonanie.
* W ramach akcji, postać może zidentyfikować broń pod kątem materiałów z których jest wykonana i technik użytych w tym celu, potencjalnie rozpoznając w jakim ją wykuto. Musi w tym celu wziąć broń do ręki.
* Postać może użyć swojego modyfikatora z Siły zamiast modyfikatora z Inteligencji podczas tworzenia broni.

## Mistrz płatnerstwa

Twoja postać posiada niezwykły talent do fachu kowalskiego, zyskując następujące korzyści:

- Siła wzrasta o +1, maksymalnie do 20.
- Postać jest uznawana za sprawną w Rzemiośle na potrzeby płatnerstwa. Jeśli jest już sprawna, wtedy na potrzeby płatnerstwa staje się mistrzem.
- Metalowe pancerze wytworzone przez postać otrzymuja premię +1 za dobre wykonanie.
- W ramach akcji, postać może zidentyfikować metalowy pancerz pod kątem materiałów z których jest wykonany i technik użytych w tym celu, potencjalnie rozpoznając w jakim regionie go wykuto. Musi w tym celu móc przyjrzeć się pancerzowi z bliska i dotknąć go.
- Postać może użyć swojego modyfikatora z Siły zamiast modyfikatora z Inteligencji podczas tworzenia metalowych pancerzy.

## Mistrz skórnictwa

Twoja postać jest ekspertem w dziedzinie obróbki skór, zyskując następujące korzyści:

- Zręczność wzrasta o +1, maksymalnie do 20.
- Postać jest uznawana za sprawną w Rzemiośle na potrzeby skórnictwa. Jeśli jest już sprawna, wtedy na potrzeby skórnictwa staje się mistrzem.
- Skórzane pancerze wytworzone przez postać otrzymują premię +1 za dobre wykonanie.
- W ramach akcji, postać może zidentyfikować skórzany pancerz pod kątem materiałów z których jest wykonany i technik użytych w tym celu, potencjalnie rozpoznając w jakim regionie go uszyto. Musi w tym celu móc przyjrzeć się pancerzowi z bliska i dotknąć go.
- Postać może użyć swojego modyfikatora ze Zręczności zamiast modyfikatora z Inteligencji podczas tworzenia metalowych pancerzy.

## Mistrz zaklinania

Twoja postać jest wyszkolona w dziedzinie wiedzy o zaklętych przedmiotach, zyskując następujące korzyści:

* Inteligencja wzrasta o +1, maksymalnie do 20.
* Postać jest uznawana za sprawną w Czaroznawstwie na potrzeby zaklinania przedmiotów. Jeśli jest już sprawna, wtedy na potrzeby zaklinania staje się mistrzem.
* Losując efekt dla zaklinanego przedmiotu, postać może rzucić dwukrotnie i wedle uznania wybrać jedną z dwóch otrzymanych wartości.
* Postać może podjąć próbę przeniesienia efektu z jednego przedmiotu na inny.

