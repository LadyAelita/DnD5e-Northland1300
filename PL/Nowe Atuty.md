# Nowe atuty

## Błyskawiczne Przypomnienie

**Wymagania:** Umiejętność rzucenia przynajmniej jednego czaru i umiejętność przygotowywania czarów.

Raz pomiędzy odpoczynkami, w momencie nagłej konieczności, potrafisz szybko przypomnieć sobie nieprzygotowane zaklęcie. W ramach akcji, możesz natychmiastowo przygotować czar, którego nie masz przygotowanego i który znajduje się na liście znanych tobie czarów lub w twojej księdze zaklęć (jeśli taką posiadasz). Czar musi być kręgu dla którego twoja postać posiada pulę komórek na czary. W zamian, twoja postać traci inny, przygotowany czar tego samego lub wyższego kręgu.

Jeśli posiadasz więcej niż jedną klasę postaci, możesz sobie przypominać w ten sposób czary tylko z tych klas, które je przygotowują.

*Źródło: Tal'Dorei Campaign Setting*

## Mistyczna Konfluencja

Jesteś zaznajomiony z technikami potrzebnymi to korzystania z magicznych przedmiotów i urządzeń.

* Otrzymujesz przewagę w testach Czaroznawstwa podczas badania magicznych przedmiotów i urządzeń.
* Możesz być skupiony na czterech przedmiotach magicznych jednocześnie zamiast trzech.

*Źródło: Tal'Dorei Campaign Setting*

## Okrutny

Wyzwania z jakimi przyszło ci się mierzyć w swoim życiu uczyniły cię bezlitosnym dla swoich przeciwników, przyczyniając się do tego jak wielką przyjemnosć odczuwasz zadając im ból.

* Posiadasz ilość **punktów Okrucieństwa** równą twojej premii za Sprawność.
* Raz na turę, gdy poprzez atak **zadajesz obrażenia** istocie, możesz wydać **1 punkt Okrucieństwa** aby zwiększyć te obrażenia o dodatkowe **1k6**.
* Gdy **trafiasz** istotę **krytycznie**, możesz wydać **1 punkt Okrucieństwa** aby odzyskać **1k6** punktów zdrowia.
* Gdy wykonujesz test **Zastraszania**, w ramach którego **zadajesz** komuś **ból**, możesz wydać **1 punkt Okrucieństwa** aby zyskać **przewagę** w owym teście.
* Odzyskujesz wydane punkty Okrucieństwa po zakończeniu długiego odpoczynku.

*Źródło: Tal'Dorei Campaign Setting*

## Olśniewająca Kreacja

**Wymagania:** 13 lub więcej Charyzmy.

Gdy nosisz swoje najbardziej wyszukane ubrania, wrażenie jakie wywołują one na twoich wrogach w połączeniu z pewnością siebie jaką ci dodają sprawia, iż trudniej cię trafić. Gdy nosisz ubrania warte przynajmniej 60 sztuk złota, twoja klasa pancerza jest równa **10 + modyfikator ze Zręczności + modyfikator z Charyzmy**.

*Źródło: Middle Finger of Vecna - Feats for Fashionistas*

## Podwójna Koncentracja

**Wymagania:** Umiejętność rzucenia przynajmniej jednego czaru.

Spędziłeś niezliczone godziny na ćwiczeniu swego umysłu w skupianiu się na wielu jednoczesnych inkantacjach.

* Gdy próbujesz rzucić czar wymagający koncentracji, jednocześnie koncentrując się na innym tego typu zaklęciu, możesz koncentrować się na obu tych czarach jednocześnie.
* Gdy próbujesz rzucić taki czar, kiedy już koncentrujesz się na dwóch innych zaklęciach, musisz przerwać koncentrację na jednym z owych dwóch czarów.
* Gdy koncentrując się na dwóch czarach naraz musisz wykonać rzut obronny na Koncentrację, rzucasz dla każdego czaru z osobna.
* Podczas podwójnej koncentracji, rzucanie zwykłych czarów staje się trudniejsze. Gdy próbujesz rzucić czar niewymagający koncentracji i niebędący sztuczką, musisz wykonać rzut obronny na Koncentrację o ST równym **10 + krąg rzucanego zaklęcia**. W razie porażki, efekty czaru nie mają miejsca, nadal jednak zużywając wydaną komórkę.

## Szybkie Czarowanie

**Wymagania:** Umiejętność rzucenia przynajmniej jednego czaru.

Opanowałeś techniki rzucania potężnych czarów w krótkich odstępach czasu. Możesz rzucić więcej niż jeden czar niebędący sztuczką w tej samej turze, w sytuacji gdy jeden czar jest rzucany w ramach akcji głównej, a drugi w akcji dodatkowej, pod warunkiem, że czar rzucony w akcji głównej nie jest wyższego kręgu niż czar rzucony w akcji dodatkowej.