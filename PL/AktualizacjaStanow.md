# Aktualizacja stanów

## Bezradny

* Bezradna istota jest **obezwładniona** - nie może podejmować akcji ani reakcji.
* Bezradna istota nie może się przemieszczać ani mówić.
* Bezradna istota ponosi automatyczną porażkę w rzutach obronnych na Siłę i Zręczność.
* Ataki przeciw bezradnej istocie wykonywane są z przewagą.
* Wszystkie trafienia przeciwko bezradnej istocie wyprowazdzone z odległości **5 stóp** stają się trafieniami krytycznymi.
* Przeciwko bezradnej istocie można wyprowadzić Coup de Grâce.

## Leżący

* Leżąca istota może się poruszać tylko czołgając się, co kosztuje dodatkowo 1 ft dostępnej szybkości na każdą pokonaną 1 ft odległości.
* Leżąca istota ma utrudnione testy ataków.
* Ataki wykonane ~~z odległości 5 ft~~ bez broni lub z użyciem broni do walki wręcz przeciwko leżącej istocie są wykonywane z przewagą. Ataki dystansowe przeciw leżącej istocie są utrudnione.
* **NOWE:** Jedyna akcja główna jaką może wykonać leżąca istota to **atak bronią**, **rzucenie zaklęcia**, **aktywacja przedmiotu** lub **wycofanie się**.
* **NOWE:** Leżąca istota może spróbować wstać, poświęcając ~~połowę swojej szybkości~~ swoją akcję ruchu. Taka próba prowokuje ataki okazyjne. Jeśli dowolny z ataków przebije KP o więcej niż 5, istota na powrót zostaje powalona.
* **NOWE:** Leżąca istota może wykonać akcję **wycofania się** aby wstać bez prowokowania ataków okazyjnych.
* **NOWE:** Leżąca istota wykonuje rzuty obronne na Zręczność z utrudnieniem.

## Głuchy

* Głucha istota nie słyszy i automatycznie ponosi porażkę w każdym teście, który wymaga słuchu.
* **NOWE:** Głucha istota wykonuje rzuty obronne na Zręczność z utrudnieniem.

## Niewidzialny

* Niewidzialna istota nie może zostać zauważona bez pomocy specjalnych efektów.
* Położenie niewidzialnej istoty może zostać wykryte z pomocą śladów jakie ona zostawia bądź dźwięków wydawanych przez nią.
* **NOWE:** Jeśli istota jest niewidzialna względem drugiej istoty, to jest to traktowane podobnie jak gdyby druga istota była **oślepiona** przy wszelkich próbach interakcji z niewidzialną istotą.

## Obezwładniony

* Obezwładniona istota nie może podejmować **akcji**, ani **reakcji**.

## Ogłuszony

* Ogłuszona istota jest **obezwładniona**, nie może się przemieszczać i mówi bardzo niewyraźnie.
* Ogłuszona istota ponosi automatyczną porażkę w rzutach obronnych na **Siłę** i **Zręczność**.
* Testy ataku przeciwko ogłuszonej istocie są wykonywane z **przewagą**.

## Oszołomiony

* Oszołomiona istota musi poruszać się z połową szybkości. W przeciwnym razie musi wykonać rzut obronny na Zręczność o ST 12, lub się przewróci.
* Oszołomiona istota nie może używać akcji **doskoku**.
* Oszołomiona istota wykonuje testy **ataku**, testy **Akrobatyki** oraz rzuty obronne na **Siłę** i **Zręczność** z **utrudnieniem**.
* Oszołomiona istota **zawsze** wykonuje testy koncentracji z **utrudnieniem**, które nie skraca się z przewagą.
* Ataki przeciwko oszołomionej istocie są wykonywane z **przewagą**.

## Oślepiony

* Oślepiona istota nie widzi i automatycznie ponosi porażkę w każdym teście, który wymaga wzroku.
* Testy ataku przeciwko istocie oślepionej są wykonywane z przewagą, a testy ataku istoty oślepionej **zawsze** są utrudnione.
* **NOWE:** Utrudnienie testów ataku oślepionej istoty ma **najwyższy priorytet** i **nigdy** nie skraca się z przewagą.

## Sparaliżowany

* **NOWE:** Sparaliżowana istota jest **bezradna**.
* Sparaliżowana istota nie może wykonać nawet najmniejszego ruchu, w wyniku czego jej pole widzenia jest ograniczone i nie może zostać przez nią zmienione poprzez odwracanie się.

## Spetryfikowany

* Spetryfikowana istota jest zamieniona wraz ze wszystkimi przedmiotami jakie ma na sobie w określoną stałą substancję (zwykle kamień). Jej waga rośnie 10 razy i przestaje się ona starzeć.
* Spetryfikowana istota jest obezwładniona, a ponadto nie może się przemieszczać, mówić i korzystać ze swojej percepcji.
* Ataki przeciwko spetryfikowanej istocie są wykonywane z przewagą.
* Spetryfikowana istota ponosi automatyczną porażkę w rzutach obronnych na **Siłę** i **Zręczność**.
* Spetryfikowana istota jest **odporna** na wszystkie obrażenia.
* Spetryfikowana istota jest **niewrażliwa** na **trucizny** i **choroby, **aczkolwiek wszelkie trucizny i choroby już znajdujące się w jej układzie są tylko wstrzymywane, nie leczone.

## Spowolniony

* Szybkość spowolnionej istoty zostaje zmniejszona o połowę.
* Spowolniona istota otrzymuje -2 do KP za Unik i rzutów obronnych na Zręczność.
* Spowolniona istota nie może używać **reakcji**.
* Spowolniona istota może użyć w swojej turze akcji **lub** akcji dodatkowej - nie może użyć obu w jednej turze.
* Spowolniona istota nie może wyprowadzić więcej niż jednego ataku w swojej turze.
* Gdy spowolniona istota rzuca czar, którego rzucenie trwa 1 akcję, ma 50% szansy na to, że efekt zadziała dopiero na początku kolejnej tury tej istoty.

## Strach

Stan przerażenia został rozdzielony na kilka różnych poziomów, podobnie jak stan **wyczerpania**. Aczkolwiek w przeciwieństwie do stanu wyczerpania, przerażenie zazwyczaj trwa tylko określoną ilość czasu i może zostać zlikwidowane sukcesem w rzucie obronnym przeciwko efektowi wywołującemu owy stan.

Jeśli istota **przerwie** (zamiast całkowicie go uniknąć przy pierwszej okazji) dowolny efekt związany ze strachem poprzez udany rzut obronny, nadal będzie **wstrząśnięta** przez jedną rundę, chyba że sukces był krytyczny - wtedy wszystkie poziomy strachu zostają usunięte.

Jeśli istota **zablokuje** efekt związany ze strachem poprzez sukces w pierwszym rzucie obronnym, jej poziom strachu pozostaje bez zmian, chyba, że sukces był krytyczny - wtedy wszystkie poziomy strachu zostają usunięte.

W przypadku krytycznej porażki, poziom strachu wzrasta o **1**.

Gdy na istotę posiadającą poziomy strachu zostanie nałożony kolejny efekt powodujący strach, poziom strachu rośnie o **1** bądź o tyle, aby osiągnąć stan wspomniany w opisie owego efektu - cokolwiek jest **większe**. Na przykład - efekt wywołujący **panikę** (poziomy 4-5) nałożony na **zlęknioną** postać (poziom 2) doda jej **2 poziomy** strachu. Ten sam efekt nałożony na **spanikowaną** istotę przyznałby jej **1 poziom** strachu.

### 1: Wstrząśnięty

* Wstrząśnięta istota otrzymuje -1 do testów ataku, rzutów obronnych i testów umiejętności.

### 2: Zlękniony

* Gdy zlękniona istota wykonuje testy przeciwko źródłu swojego strachu, otrzymuje utrudnienie zamiast kary -1.

### 3: Przerażony

Jest to stan **frightened** z D&D 5e.

* Przerażona istota wykonuje testy umiejętności i ataku **przeciwko komukolwiek** z utrudnieniem jeśli źródło jej strachu znajduje się w jej polu widzenia.
* Przerażona istota nie może dobrowolnie przemieścić się bliżej źródła swego strachu.

### 4-5: Spanikowany

* Spanikowana istota ucieka od źródła swojego strachu wszelkimi dostępnymi środkami. Nie może podejmować akcji innych oprócz akcji **doskoku** oraz takich, które pomogą się oddalić szybciej.
* Spanikowana istota traci swoją reakcję.
* Spanikowana istota może wykonywać akcje **ataku** (z utrudnieniem na teście ataku) oraz **uniku** jeśli nie ma już możliwości aby dalej uciekać.

### 6: Zdruzgotany

* Zdruzgotana istota jest **bezradna**.

## Uchwycony

* Szybkość uchwyconej istoty przyjmuje wartość 0 i **nie może** **zostać zwiększona** w żaden sposób.
* **NOWE:** Ataki przeciwko uchwyconej istocie wykonywane są z **przewagą**.
* Uchwycenie kończy się, gdy chwytająca istota zostanie **obezwładniona** lub przemieszczona efektem poza swój zasięg chwytania.

## Unieruchomiony

* Szybkość unieruchomionej istoty przyjmuje wartość 0 i **nie może** **zostać zwiększona** w żaden sposób.
* Ataki przeciwko unieruchomionej istocie wykonywane są z **przewagą**. Unieruchomiona istota **zawsze** wykonuje ataki z **utrudnieniem**, które się nie skraca z przewagą z innych źródeł.
* Unieruchomiona istota wykonuje rzuty obronne na **Zręczność** z utrudnieniem.
* **NOWE:** Unieruchomiona istota wykonuje testy **Atletyki** i **Akrobatyki** z utrudnieniem.

## Zatruty

* Zatruta istota wykonuje testy **ataku** i **umiejętności** z **utrudnieniem**.

## Zauroczony

* Zauroczona istota nie może atakować źródła zauroczenia lub świadomie obrać go za cel szkodliwych zdolności bądź magicznych efektów.
* Źródło zauroczenia ma przewagę we wszystkich testach umiejętności związanych ze społeczną interakcją z zauroczoną przez siebie istotą.